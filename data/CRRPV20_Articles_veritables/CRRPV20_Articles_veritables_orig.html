<!DOCTYPE html
  SYSTEM "about:legacy-compat">
<html>
   <head>
      <meta http-equiv="Content-Type" content="text/html; charset=UTF-8">
      <title>Articles veritables sur les abuz de la Messe papale. [Neuchâtel] : [Pierre de Vingle], [1534].</title>
      <style>
            body {
                background-color:white;
                text-align:justify;
            }

            .hi-orig {
                font-size:18px;
                font-style: italic
            }

            .orig {
                font-size:18px;
            }

            .QuireMarksZone-orig {
                font-size:18px;
                color:DarkOrchid;
            }

            .MarginTextZone-orig {
                font-size:16px;
                color:CornflowerBlue;
            }

            .RunningTitleZone-orig {
                font-size:18px;
                color:DarkBlue;
            }

            .NumberingZone-orig {
                font-size:18px;
                color:DarkCyan;
            }

            .pb {
                font-size:20px;
                color:HotPink;
            }
      </style>
   </head>
   <body>
      
      
      
      
      <span class="pb">[f1]</span>
      
      
      <p><span class="hi-orig">¶ Articles ueritables sur les horribles/ grandz ⁊ importables abuz de la Messe papalle:</span></p>
      
      <p><span class="hi-orig">inuentee directement contre la saincte Cene de Iesus Christ.</span></p>
      
      <p><span class="hi-orig">Ie inuocque le ciel ⁊ la terre/</span></p>
      
      
      
      <p><span class="orig">en tesmoignage de uerite: contre ceste pompeuse ⁊ orgueilleuse messe papalle/ par
            laquelle le mõde (si Dieu</span></p>
      
      
      
      
      
      
      <p><span class="orig">bien tost ny remedie) est/ ⁊ sera totallement ruine/ abysme/ perdu ⁊ desole: quand
            en icelle nostre Seigneur est</span></p>
      
      
      
      
      
      
      <p><span class="orig">si oultrageusemẽt blaspheme: ⁊ le peuple seduict ⁊ aueugle: ce que plus on ne doibt
            souffrir ny endurer. Mais affin que plus aysemẽt le cas soit dung chascun</span></p>
      
      
      
      
      
      
      <p><span class="orig">entendu: par articles il conuient proceder.</span></p>
      
      
      
      
      <p><span class="hi-orig">Premierement/</span></p>
      
      
      
      <p><span class="orig">a tout fidele chrestien/ est ⁊ doibt estre trescertain que nostre Seigneur ⁊ seul
            sauueur Iesus Christ cõme grand euesque ⁊ pasteur</span></p>
      
      
      
      
      
      
      <p><span class="orig">eternellement ordõne de Dieu/ a baille son corps/ son ame/ sa uie/ ⁊ son sang pour
            nostre sanctification en sacrifice tresparfaict:</span></p>
      
      
      
      
      
      
      <p><span class="orig">lequel ne peult/ ⁊ ne doibt iamais estre reitere par aucun sacrifice uisible: qui
            ne ueult entieremẽt renõcer a iceluy cõme sil estoit inefficax/ insuffisãt/ ⁊
            impar</span></p>
      
      
      
      
      
      
      <p><span class="orig">faict. Laquelle chose non seulement dire: mais aussi pẽser/ est horrible/ ⁊ execrable
            blaspheme. Et toutesfoys la terre a este/ ⁊ est encore de p̃sent en plusieurs</span></p>
      
      
      
      
      
      
      <p><span class="orig">lieux chargee/ ⁊ rẽplie de miserables sacrificateurs: lesquelz cõme silz estoiẽt
            noz redẽpteurs se mettẽt au lieu de Iesus christ: ou se font cõpaignons diceluy/</span></p>
      
      
      
      
      
      
      <p><span class="orig">disans: Quilz offrẽt a Dieu sacrifice plaisant/ ⁊ aggreable cõme celuy de Abraham/
            Isaac ⁊ Iacob/ poͬ le salut tãt des uiuãs que des trespassez: laq̃lle chose</span></p>
      
      
      
      
      
      
      <p><span class="orig">ilz font apertemẽt cõtre toute uerite de saincte escripture. Car par le grãd ⁊
            admirable sacrifice de Iesus christ/ tout sacrifice exterieur et uisible est aboly
            et</span></p>
      
      
      
      
      
      
      <p><span class="orig">euacue: ⁊ iamais aultre nest demoure. Ce q̃ ie dis est tresamplemẽt monstre en lepistre
            aux Hebrieux es chap̃. 7.9. ⁊ .10. lesq̃lz ie supplie a tout le mõde diligen</span></p>
      
      
      
      
      
      
      <p><span class="orig">temẽt cõsiderer. Toutesfoys poͬ ung peu le toucher/ ⁊ ayder lesperit des plus petis/
            au .7. il est ainsi escrit: Il estoit cõuenable q̃ noꝰ eussiõs ung euesq̃/ saĩct/</span></p>
      
      
      
      
      
      
      <p><span class="orig">innocẽt/ ⁊ sans macule: leq̃l na point necessite de offrir tous les iours sacrifices:
            premieremẽt pour ses pechez/ puis apres poͬ ceulx du peuple: car il a faict ce/</span></p>
      
      
      
      
      
      
      <p><span class="orig">en se offrãt une foys. Notãment il dit: En se offrant une foys. Car iamais ceste
            oblatiõ ne fut ny ne sera reiteree/ ne aucune pareille. Itẽ au .9. cha. Christ</span></p>
      
      
      
      
      
      
      <p><span class="orig">euesque des biens a aduenir par son propre sang est entre une foys es sanctuaires.
            Uoicy ou de rechief il dit que par se estre presente une foys/ redemption</span></p>
      
      
      
      
      
      
      <p><span class="orig">eternelle est faicte. Parquoy il est euident que en nostre redẽption ne auõs besoing
            de telz sacrificateurs/ si nous ne uoulõs renõcer a la mort de Iesus christ.</span></p>
      
      
      
      
      
      
      <p><span class="orig">Item au .10. chap̃. Uoicy ie uiens: affin sire Dieu que ie face ta uolunte/ par laquelle
            uolunte/ nous sommes sanctifiez par loblation une foys faicte du</span></p>
      
      
      
      
      
      
      <p><span class="orig">corps de Christ. Et aussi le sainct esperit le testifie/ disant: ie nauray plus souuenance
            de leurs iniqͥtez: ⁊ la ou est remissiõ dicelles/ il ny a plus doblation pour</span></p>
      
      
      
      
      
      
      <p><span class="orig">le peche. Ce q̃ par argumẽt ineuitable de S. Paul/ ie mõstre ainsi. Aux chap̃. 5.7.8.
            ⁊ .10. des Ebrieux. Le saĩct apostre dit: q̃ pour limperfection des sacrifices</span></p>
      
      
      
      
      
      
      <p><span class="orig">de lanciẽne loy/ falloit tous les iours recõmencer iusque a ce que il en ayt este
            offert ung du tout parfaict: ce qͥ a este faict une foys par Iesus Christ. Dõc ie</span></p>
      
      
      
      
      
      
      <p><span class="orig">demãde a tous sacrificateurs: si leur sacrifice est parfaict ou imparfaict. Sil est
            imparfaict/ pourquoy abusẽt ilz ainsi le paoure mõde? Sil est parfaict pour</span></p>
      
      
      
      
      
      
      <p><span class="orig">quoy le fault il reiterer? Mettez uous en auant sacrificateurs/ et si uous auez puissance
            de respondre/ respondez.</span></p>
      
      
      
      
      <p><span class="hi-orig">Secondement</span></p>
      
      
      
      <p><span class="orig">en ceste malheureuse messe on a ꝓuocque quasi luniuersel mõde a idolatrie publicq̃/
            quad faulcemẽt on a dõne a entẽdre/ q̃ soubz les</span></p>
      
      
      
      
      
      
      <p><span class="orig">especes de pain ⁊ de uin/ Iesus christ corporellemẽt/ reallemẽt/ ⁊ de faict/ entieremẽt
            ⁊ personnellemẽt en chair ⁊ en os/ aussi grãd ⁊</span></p>
      
      
      
      
      
      
      <p><span class="orig">parfaict cõe de p̃sent il est uiuãt/ est cõtenu ⁊ cache. Ce q̃ la saĩcte escripture
            ⁊ nr̃e foy pas ne noꝰ enseigne/ mais du tout est au cõtraire. Car Iesus christ apres</span></p>
      
      
      
      
      
      
      <p><span class="orig">sa resurrectiõ est mõte au ciel/ assis a la dextre de Dieu le pere tout puissãt/
            ⁊ de la uiẽdra iuger les uifz ⁊ les mortz. Aussi S. Paul aux Colos.3. escript aĩsi.</span></p>
      
      
      
      
      
      
      <p><span class="orig">Si uous estes resuscitez auec Christ cerchez les choses qͥ sont en hault/ ou Christ
            est seand a la dextre de Dieu. Il ne dit point cerchez Christ qͥ est a la messe/ ou</span></p>
      
      
      
      
      
      
      <p><span class="orig">au sacraire/ mais au ciel. Parquoy il sensuit bien/ si sõ corps est au ciel/ pour
            ce mesme tẽps, il nest point en la terre: ⁊ sil estoit en la terre/ il ne seroit
            point au</span></p>
      
      
      
      
      
      
      <p><span class="orig">ciel/ car pour certain iamais ung ueritable corps/ nest q̃ en ung seul lieu pour une
            foys. Ce que S. Augustin a bien cõgneu quãd en parlãt de Iesus christ/</span></p>
      
      
      
      
      
      
      <p><span class="orig">il a ainsi escript: Donec finiatur seculum sursum dñs est: sed tamen hic nobiscum
            est ueritas dñi. Corpus enim in quo resurrexit in uno loco esse oportet/ ueritas
            autẽ eius ubiqꝫ</span></p>
      
      
      
      
      
      
      <p><span class="orig">diffusa est. Item Fulgence escrit ainsi: Absens erat celo secundum humanam substantiã/
            quum esset in terra/ ⁊ derelinquẽs terram/ quum ascẽdisset in celum: secundum uero</span></p>
      
      
      
      
      
      
      <p><span class="orig">◊iuinam ⁊ immẽsam substantiã/ nec celum dimittens quum de celo descendit/ nec terram
            deserens quum ad celum ascendit. Oultre nous auõs infallible certification par</span></p>
      
      
      
      
      
      
      <p><span class="orig">la saincte escripture Matth.24. que laduenement du filz de lhomme quand il luy plairra
            partir du ciel/ sera uisible ⁊ manifeste: ⁊ se aucun uoue dict/ icy</span></p>
      
      
      
      
      
      
      <p><span class="orig">est Christ/ ou la/ ne le croyez point. Iesus christ dit ne le croyez point/ ⁊ les
            sacrificateurs disent: Il le fault croyre. Disposez uous paoures idolatres a</span></p>
      
      
      
      
      
      
      <p><span class="orig">recõgnoistre uostre erreur/ ⁊ confesser uerite/ ou en brief temps uous cõuiendra
            respõdre a ung petit traicte/ lequel (Dieu aydant) sera cõpose particulie¬</span></p>
      
      
      
      
      
      
      <p><span class="orig">rement de ceste presente matiere/ si clairemẽt ⁊ apertement quil ny aura femme ne
            enfant qui ne congnoisse uostre damnable cecite.</span></p>
      
      
      
      
      <p><span class="hi-orig">Tiercement/</span></p>
      
      
      
      <p><span class="orig">iceulx paoures sacrificateurs pour adiouster erreur sur erreur ont en leur frenaisie
            dict et enseigne apres auoir souffle ou parle sur ce</span></p>
      
      
      
      
      
      
      <p><span class="orig">pain que ilz prennẽt entre leurs doigtz/ ⁊ sur le uin quilz mettent au calice quil
            ny demeure ny pain ny uin, mais cõme ilz parlent de</span></p>
      
      
      
      
      
      
      <p><span class="orig">grans ⁊ prodigieux motz/ par Transsubstantiation/ Iesus christ est soubz les accidens
            du pain ⁊ du uin cache ⁊ enueloppe/ qͥ est doctrine des diables/</span></p>
      
      
      
      
      
      
      <p><span class="orig">cõtre toute uerite/ ⁊ apertement cõtre toute lescripture. Et ie demãde a ces gros
            enchaperõnez ou ont ilz inuẽte ⁊ troune ce gros mot Trãssubstãtiation?</span></p>
      
      
      
      
      
      
      <p><span class="orig">S. Paul/ S. Matthieu/ S. Marc/ S. Luc/ ⁊ les anciẽs peres nont point ainsi parle:
            mais quãd ilz ont faict mẽtion de la saincte Cene de Iesus christ/ ilz ont</span></p>
      
      
      
      
      
      
      <p><span class="orig">apertement ⁊ simplement nõme le pain ⁊ le uin. Uoyez S. Paul comme il escript: Lhomme
            se espreuue soymesme/ il ne dit point uoyse a ung tondu pour</span></p>
      
      
      
      
      
      
      <p><span class="orig">estre esprouue/ mais il dit se espreuue soymesme: puis sensuyt/ ⁊ ainsi mangeusse
            de ce pain/ il ne dit point mangeusse le corps de Iesus christ qui est soubz</span></p>
      
      
      
      
      
      
      <p><span class="orig">la semblance/ soubz lespece ou apparence de pain/ mais apertement ⁊ purement il dit/
            mangeusse de ce pain. Or est il certain que lescripture ne use point de</span></p>
      
      
      
      
      
      
      <p><span class="orig">deception/ ⁊ que en icelle il ny a point de faintise/ donc il sensuyt bien que cest
            pain. Item en ung autre lieu il est ainsi escript. Et ung iour de sabbat</span></p>
      
      
      
      
      
      
      <p><span class="orig">quand nous estions assemblez pour rõpre le pain. Ausquelz tant euidens passages la
            saincte escripture dit ⁊ prononce expressement estre pain/ non point</span></p>
      
      
      
      
      
      
      <p><span class="orig">espece/ apparence/ ou semblance de pain. Qui pourra donc plus soubstenir/ porter/
            ⁊ endurer telz mocqueurs/ telles pestes/ faulx antechristz? Lesquelz cõme</span></p>
      
      
      
      
      
      
      <p><span class="orig">presumptueux ⁊ arrogans/ selon leur ordinaire coustume/ ont este si temeraires et
            hardis/ de conclurre ⁊ determiner au contraire. Parquoy cõme ennemys de</span></p>
      
      
      
      
      
      
      <p><span class="orig">Dieu/ et de sa saincte parolle/ a bon droict on les doibt reiecter/ et merueilleusement
            detester.</span></p>
      
      
      
      
      <p><span class="hi-orig">Quartement/</span></p>
      
      
      
      <p><span class="orig">le fruict de la messe est bien contraire au fruict de la saincte Cene de Iesus christ/
            qui nest pas de merueilles/ car entre Christ ⁊ Belial</span></p>
      
      
      
      
      
      
      <p><span class="orig">il nya rien commun. Le fruict de la saincte Cene de Iesus christ est publicquemẽt
            faire protestation de sa foy/ ⁊ en confidẽce certaine</span></p>
      
      
      
      
      
      
      <p><span class="orig">de salut/ auoir actuelle memoire de la mort ⁊ passion de Iesus christ/ par laquelle
            nous sommes racheptez de dãnation et perdition. Auoir aussi souuenance</span></p>
      
      
      
      
      
      
      <p><span class="orig">de la grande charite et dilection dequoy il nous a tant aymez que il a baille sa uie
            pour nous/ et de son sang nous a purgez. Aussi en prenãt tous dung pain</span></p>
      
      
      
      
      
      
      <p><span class="orig">⁊ dung breuuage/ nous sommes admonnestez de la charite ⁊ grande union en laquelle
            tous dung mesme esperit nous debuons uiure et mourir en Iesus</span></p>
      
      
      
      
      
      
      <p><span class="orig">christ. Et cecy bien entendu resiouyst lame fidele/ la remplissant de diuine cõsolation/
            en toute humilite croissante en foy de iour en iour/ se exerceant en toute</span></p>
      
      
      
      
      
      
      <p><span class="orig">bonte/ tresdoulce et amiable charite. Mais le fruict de la messe est bien autre/ mesme
            comme experiẽce nous demonstre/ car par icelle/ toute cõgnoissance</span></p>
      
      
      
      
      
      
      <p><span class="orig">de Iesus christ est effacee/ predication de leuangile reiectee ⁊ empeschee/ le temps
            occupe en sonneries/ urlemens/ chãteries/ ceremonies/ luminaires/ encense¬</span></p>
      
      
      
      
      
      
      <p><span class="orig">mens/ desguisemẽs/ ⁊ telles manieres de singeries/ par lesquelles le paoure monde
            est cõme brebis ou moutons miserablemẽt entretenu ⁊ pourmene/ et par</span></p>
      
      
      
      
      
      
      <p><span class="orig">ces loups rauissans/ mãge/ ronge/ ⁊ deuore. Et qui pourroit dire ne pẽser les larrecins
            de ces paillardz? Par ceste messe ilz ont tout empoigne/ tout destruict/</span></p>
      
      
      
      
      
      
      <p><span class="orig">tout englouty/ ilz ont desherite princes ⁊ roys/ marchans/ seigneurs/ ⁊ tout ce que
            on peult dire/ soit mort ou uif. Par icelle ilz uiuent sans soucy/ ilz nont</span></p>
      
      
      
      
      
      
      <p><span class="orig">besoing de faire rien/ destudier encore moins/ que uoulez uous plus? Il ne se fault
            donc esmerueiller se bien for ilz la maintiennẽt/ ilz tuent/ ilz bruslent/</span></p>
      
      
      
      
      
      
      <p><span class="orig">ilz destruisent/ ilz meurtrissent comme brigans/ tous ceulx qui a eulx contredisent/
            car aultre chose ilz nont plus/ que la force/ Uerite leur fault/ Uerite les</span></p>
      
      
      
      
      
      
      <p><span class="orig">menasse/ Uerite les suyt et pourchasse/ Uerite les espouuante. Par laquelle briefuement
            seront destruictz. Fiat, Fiat, Amen.</span></p>
      
      
      
      
      
      <p><span class="MarginTextZone-orig">Ps̈.109.</span></p>
      
      <p><span class="MarginTextZone-orig">Christũ</span></p>
      <p><span class="MarginTextZone-orig">mori/ et</span></p>
      <p><span class="MarginTextZone-orig">eũdẽ pre</span></p>
      <p><span class="MarginTextZone-orig">sentari/</span></p>
      <p><span class="MarginTextZone-orig">idem.</span></p>
      <p><span class="MarginTextZone-orig">Uoyez</span></p>
      <p><span class="MarginTextZone-orig">toꝰ les</span></p>
      <p><span class="MarginTextZone-orig">chap̃.</span></p>
      <p><span class="MarginTextZone-orig">Non est</span></p>
      <p><span class="MarginTextZone-orig">dare me</span></p>
      <p><span class="MarginTextZone-orig">dium.</span></p>
      
      <p><span class="MarginTextZone-orig">mat.28.</span></p>
      <p><span class="MarginTextZone-orig">mar.16.</span></p>
      <p><span class="MarginTextZone-orig">Act̃.1.</span></p>
      <p><span class="MarginTextZone-orig">Ebr.1.</span></p>
      <p><span class="MarginTextZone-orig">Act̃.8</span></p>
      
      <p><span class="MarginTextZone-orig">Fulgen</span></p>
      <p><span class="MarginTextZone-orig">tius ad</span></p>
      <p><span class="MarginTextZone-orig">thrasim</span></p>
      <p><span class="MarginTextZone-orig">libro.2.</span></p>
      
      <p><span class="MarginTextZone-orig">1.corĩ.11.</span></p>
      <p><span class="MarginTextZone-orig">mat.26.</span></p>
      <p><span class="MarginTextZone-orig">mar.14.</span></p>
      <p><span class="MarginTextZone-orig">Luc.22.</span></p>
      <p><span class="MarginTextZone-orig">1.corĩ.11.</span></p>
      
      <p><span class="MarginTextZone-orig">Act̃.20.</span></p>
      
      
      </body>
</html>