

[#f1]

¶ Les grans pardons
et indulgences/ le tres grand Jubile de
plainiere remission de peine et de coulpe
a tous les confraires de la tres sacree
confrairie du sainct esperit: que nostre
sainct pere paravant avoit promis par
ses sainctz prophetes, et ordonne et con¬
ferme par nostre seigneur Jesuchrist
son seul et tres ayme filz/ et de rechief
veult qu'on publie et adnunce par
tout le monde/ comme il avoit
commande a ses apostres/
affin que tous soyent
de la digne con¬
frairie.
¶ Proest gheesten.
1.Joan.4.
¶ Nouvellement imprime a Gand
par Pieter van winghue.

Esai.61.
Hiere.31.
Ezec.36.
Joan.19.
Luce.24.
matt.24.
matt.28.
mar.16.

[#f2]


[#f3]

N¬
Ostre sainct pere, lequel
seul on doibt nommer pere
sainct de tous les fideles
vray dieu eternel, faisant
tout ce qu'il veult au ciel
et en la terre seul bon et seul saige, plai¬
nement adverty et informe par sa tres
grande providence des biens qui de jour
en jour se font en la saincte confrairie
du sainct esperit, sans lequel personne ne
luy peult plaire ny estre de Jesus son
filz. Et aussi comment la conservation
de ceste tres digne confrairie et l'augmen¬
tation et accroissement d'icelle est fort et
tres grandement necessaire a garder/
maintenir/ et entretenir la chrestiente et
pour la faire fleurir/ croistre/ et augmen¬
ter: et aussi grandement sert a surmonter/
vaincre/ et destruire tous infideles et
ennemys de la foy de nostre seigneur
Jesus, de son propre mouvement non
par le conseil ne requeste de personne/
mais pour l'amour de soymesmes a
voulu et ordonne/ et par sa saincte pa¬
rolle veult et ordonne et commande ex¬
pressement que ceste noble confrairie

Joan.17.
matt.23.
Ro.16.
p̃s.134.

matt.19.
1.tim.01.

Gala.5.
Rom̃.8.
1.tim̃.4.
Mar.9.

1.Joã.5.

ezech.36.

A .ii. soit

[#f4]

soit adnuncee/ publiee/ et preschee a tou¬
tes gens/ nations/ langues de quelque
estat/ sexe/ condition qu'ilz soyent: en¬
semble les grandes graces/ privileges/
pardons/ et indulgences que nostre sainct
pere ouvrant tous les thresors de sa
bonte infinie donne et octroye a perpe¬
tuite a tous ceulx et celles qui seront de
ceste tres excellente confrairie, comman¬
dant a tous et toutes de quelque estat
et condition qu'ilz soyent de ouyr et enten¬
dre ces beaulx et grans pardons et les
gaigner entrant en ceste confrairie: et
ce en vertu d'obedience et sus la peine
de malediction et damnation eternelle/
sans reserver nully apres la publication
desdictz pardons/ commande qu'on les
prengne et gaigne entrant ladicte con¬
frairie estant des confraires d'icelle.
Anathematizant/ excommuniant/ et maul¬
disant de malediction eternelle ledict
nostre sainct pere de sa grande puissance
et autorite tous ceulx et celles qui de
faict et de certaine science et malice et
meschancete empescheront comment qu'il
soit la publication et adnunciation de

mar.16.
Actuũ.1.

Ephe.3.

marc.16.

Luce.11.
matt.23.

ces tres

[#f5]

ces tres grans pardons/ et ceulx et celles
qui ont desir de les prendre et soy mettre
en ceste divine confrairie, tous qui don¬
nent empeschement par eulx ou par
aultres. Semblablement tous mur¬
murateurs/ blasphemateurs/ et mesdi¬
sans, qui directement ou indirectement
par eulx ou par aultres viennent con¬
tredire au sainct esperit et mespriser sa
saincte confrairie sont anathematisez/
excommuniez/ et mauldictz de male¬
diction eternelle. Voulant neantmoins
nostredict sainct pere que les poures
ignorans qui n'ont aucune cognoissance
de la presente confrairie soyent admo¬
nestez amyablement en toute charite, et
qu'on leur monstre et donne a entendre
benignement et clairement les grans
biens/ graces/ et privileges de ceste saincte
confrairie pour les attirer et induyre a
en estre: car elle est donnee en salut et
non en perdition pour sauver et vivi¬
fier, non point pour destruire et tuer.
Et aussi le bon plaisir de nostre sainct
pere est, que tous soyent participans des
grans thresors de sa bonte qu'il eslar¬

matt.18.

matt.12.

matt.18.
Ro.14.

Gał.6.
psał.50.

Joan.7.
Rom̃.8.
1.tim̃.2.

Ephe.3.

A .iii. git et

[#f6]

git et donne a tous vrays confraires
qui recoyvent et prennent ces grans par¬
dons.
Premierement
ordonne nostre
sainct pere, que
tous ceulx qui des le commencement du
monde sont enrolez et escriptz au grand
livre de vie/ lesquelz par jesus son filz
luy sont agreables, qu'en ouyant la pre¬
dication du sainct evangile, comment
nostre sainct pere par sa tres grande cha¬
rite a donne son filz pour nous croyant
fermement au sainct evangile, c'est que
nostre seigneur Jesus est mort pour
noz pechez et est resuscite pour nostre
justification. Par ceste vifve et vraye
foy en Jesus tous ayent plaine remis¬
sion de tous leurs pechez/ crimes/ cas/
exces quelconques qu'ilz soyent, qui pevent
advenir aux esleuz reservez ou non re¬
servez tant de peine que de coulpe, les
assemblant/ unissant/ et recevant nostredict
sainct pere en sa saincte eglise, c'est en¬
tre les vrays membres de Jesus les
adoptant en ses filz et heretiers/ here¬
tiers avec Jesus les faisant estre con¬

Ephe.1.
Luce.10.
Dañ.12.
philip.4
Joan.5.
Gala.3.

Joan.3.
marc.16.
Rom̃.1.

Rom̃.4.

Act̃.10.
13.15.

Esa.52.
54.56.
Joã.17.
1.coꝜ.12.

Rom̃.8.
Gał.4.

joinctz

[#f7]

joinctz et unys a Jesus. Et aussi par
la vertu de l'union de la foy/ les faisant
participans de l'esperit de Jesuchrist
son filz, par lequel ilz sont declairez
estre et sont aussi vrayement confraires
de ceste tres pure confrairie du sainct
esperit faictz tous ung corps, duquel
Jesus est le chief, et tous les confraires
sont membres l'ung de l'aultre.
¶ Item veult et ordonne nostre sainct
pere, que tous ceulx qui n'ont este baptisez,
qui par vraye foy, comme dessus est dit,
viennent a ceste saincte confrairie faictz
confraires et membres de Jesuchrist
inserez et incorporez en luy, qu'ilz pren¬
nent le sainct baptesme, faisans con¬
fession/ protestation/ et profession de
vivre et mourir en la saincte foy de Je¬
sus et estant ses disciples le suyvre te¬
nant et gardant son sainct evangile en
portant la croix/ c'est toutes tribula¬
tions qu'il plaira a nostre sainct pere
leur envoyer. Et ainsi prenant le sainct
baptesme ce leur soit vray signe de re¬
nouvellement de vie d'estre mortz avec

Ephe.5.
2.4.

Colos.1.

Rom̃.12.

Act̃.8.10.

matt.16.

Rom̃.6.

A .iiii. Jesus

[#f8]

Jesus et ensevelis avec luy. Et aussi
d'estre vrays confraires et participans
de tous les biens/ graces/ et privilieges
qui sont donnez a ceste confrairie et a
tous les confraires. Voulant aussi
nostre sainct pere, que tous les confraires
les tiennent et recoivent pour leurs frai¬
res et filz de dieu, et comme dit est, here¬
tiers de dieu/ heretiers avec Jesus comme
sont aussi tous les vrays confraires.
¶ Item nostre sainct pere veult et or¬
donne pour accroistre tousjours les
biens de la susdicte saincte confrairie
et pour plus enflamber les cueurs des
confraires en vraye charite/ dilection/
et amitie, en regardant le chief de tous
nostre seigneur Jesus/ lequel a eu la
plus grande charite, nous aymant tant
qu'il s'est donne soymesmes en redemption
et offrande pour nous, que tous les con¬
fraires comme membres d'ung mesme
corps et comme estans vrayement une
chose et ung en ceste saincte confrairie
par vraye foy et charite, en rendant gra¬
ces et remerciant nostre bon sauveur

1.coꝝ.12.

Gala.3.

Joan.16.
Ephe.5.
1.timo.2.
1.Joã.4.

1.Corin.
20.11.

tous

[#f9]

tous d'ung accord et d'ung mesme vou¬
loir, viennent a la saincte table du seigneur
Jesus a sa saincte cene, rompans le pain
d'action de graces, en le prenant et par¬
tissant entre eulx le mangeans prenans
et bevans aussi du calice en memoire
de la mort et passion du seigneur Je¬
sus, qui a donne son corps pour nous
et a espandu son sang en remission de
noz pechez, affin que tous les confrai¬
res prenans de ce pain et bevans de ce
calice adnuncent la mort du seigneur
jusques a ce qu'il viengne/ et par ainsi
perseverent en la saincte parolle et do¬
ctrine de dieu, croissans tousjours de
bien en mieulx vivans plus purement,
pourquoy veult et ordonne nostre sainct
pere que tous les confraires qui vien¬
dront a ceste saincte cene, veritablement
soyent telz comme ilz declairent en y ve¬
nant, et qu'ilz ayent vertu et puissance
de perseverer jusques a la fin, ne vou¬
lant que personne presume en ceste saincte
table faire ou dire aultrement que le
souverain pasteur et instituteur d'icelle
nostre seigneur Jesus a ordonne et insti¬

matt.26.
marc.14.
Luce.22.

Ezec.36.
Actuũ.2.

tue, ainsi

[#f10]

tue, ainsi le commandant par vertu de
saincte obedience et sus la peine d'excom¬
muniement et de malediction eternelle
a ceulx qui temerairement presumeront
faire le contraire, avoir ouyr l'ordon¬
nance de nostre sainct pere.
¶ Item puis que le sainct baptesme et
la saincte table appartient de droit et
par droicture seulement aux vrays con¬
fraires du sainct esperit, nostre sainct
pere deffend expressement sus peine
d'excommunication/ anathematisation/
et de malediction eternelle, que personne
n'en aye user que les seulz confraires
anathematizant/ mauldisant/ et excom¬
muniant toutes aultres professions/
rigles/ confrairies/ ordres/ religions/
et tous entremens et receptions d'icelles,
et tous vinaiges et vin qu'on boit, au¬
quel pour sainctete l'on faict toucher
os/ boys/ ou aultre chose qu'on appelle
reliques avec les barbouteries des preb¬
stres et moines: et aussi tout adjure¬
ment de pain/ d'eau/ et d'aultre chose
qu'on nomme faulsement benite, qu'on

Hebre.12.
Gala.1.

matt.23.
1.coꝝ.11.

Gala.1.

Colos.2.

prent

[#f11]

prent pour sainctete. Car nostre sainct
pere ne veult que personne estime/ ne
croye/ ou pense aucune chose avoir sain¬
ctete fors que par Jesus son filz en estant
de ceste confrairie. Et aussi ne veult
que personne soy die ne face semblant
d'estre des siens, fors que ainsi que le
souverain de la saincte confrairie Je¬
sus a ordonne qu'on tesmoingne et de¬
monstre. Si sont declairees et sentencees
toutes aultres facons et observations
que celles du seul sauveur Jesus erro¬
nees et hereticques/ et tous ceulx qui en
usent sont mauldictz et excommuniez et
anathematisez comme hereticques et er¬
rans en la foy.
¶ Item nostre sainct pere veult et or¬
donne que tous les confraires lesquelz
sont en Jesus par vraye et vifve foy
et par ainsi ont la charite de dieu espan¬
due en leurs cueurs par le sainct espe¬
rit qui leur est donne par ceste union
en estant de ceste noble confrairie, qu'ilz
visitent les sainctes stations lesquelles
il a ordonne, non point de troutter ca

Hebre.9.
13.

Act̃.4.

Joã.13.

1.tim̃.1.
6.

Rom̃.5.

ne la

[#f12]

ne la allant adorer en Hierusalem/ a
Romme/ en Galice/ visitant les temples
materielz/ faisant inclinations et reve¬
rences aux painctures/ images ou aul¬
tre chose qui n'a vie/ sens/ et entende¬
ment, les baisant comme l'on faict les
os mortz et telles choses, en donnant de
leurs biens comme les larrons et bri¬
gans et faulsaires ont donne entendre
jusques a present, ce que nostre sainct
pere deffend expressement/ anathema¬
tisant/ excommuniant/ et donnant sa ma¬
lediction sur ceulx qui le font et ensei¬
gnent le faire, s'ilz ne retournent et de¬
laissent ces choses faulses et vaines,
prenant et tenant ce que nostre sainct
pere ordonne, estans vrays adorateurs,
servans au seul seigneur dieu, l'adorant
en esperit et verite, visitans ses sainctes
stations. Premierement visitant les
povres qui ont fain/ en distribuant a
iceulx de leurs biens selon leur puis¬
sance et comme le sainct esperit duquel
ilz sont confraires les inspirera, don¬
nant a manger. Semblablement en la
station de ceulx qui ont soif, distribuant

Joã.4.

Exo.20.
1.Corin.
8.10.

Mat.4.
Joan.4.

Esa.58.
matt.25.

aussi

[#f13]

aussi de leurs biens/ leur donnant a
boire. En la station des povres nudz/
les vestant. En la station des estran¬
giers qui n'ont lieu pour soy retirer/ les
logeant. En la station des malades/
les visitant et consolant. En la sta¬
tion des povres prisonniers/ les allant
veoir pour les conforter, distribuant
par tout de leurs biens comme ilz co¬
gnoissent expedient selon leur puis¬
sance, que toutes ces visitations et biens¬
faictz leur soyent reputez et comptez comme
s'ilz l'avoyent faict au grand et puissant
roy et seigneur nostre sauveur et redempteur
Jesus, qui pour nous est mort. Et cecy
veult nostre sainct pere vivement et en
vertu estre donne entendre et expose a
tous les confraires, affin que de grand
couraige et ardente affection ilz soyent
enflambez a ayder et secourir a leurs
prochains, et que autant qu'ilz ayment
nostre sauveur Jesus qui pour nous
s'est faict povre pour nous enrichir,
d'autant de grand cueur tant comme
il est possible soyent promps a ayder
et secourir a tous en toutes facons qu'ilz

Joan.13.
14.15.

Luce.10.

1.coꝜ.8.

1.Joã.3.

leur

[#f14]

leur pevent ayder de faict et de parolle
en l'honneur de dieu, desirant grande¬
ment nostre sainct pere que pour les
grandes graces et pardons qu'il a donne
a tous les confraires qu'ilz travaillent a
visiter ces belles stations, faisant toute
charite, n'estans point ingratz et ne re¬
cevant point la grace de nostre sainct
pere en vain mais ouvrans selon ycelle
en tout bien.
¶ Item nonobstant que toutes oeuvres
de charite soyent comprinses aux sainctes
stations dessusdictes: car par ycelles
sont donne entendre toutes les aultres
bonnes oeuvres envers le prochain/
neantmoins affin que plus plainement
soyent advertis les confraires, et qu'ilz
ayent pitie des povres captifz et de¬
tenuz des infideles qui sont hors de
ceste confrairie, ou qui estans de ladicte
confrairie ont este surmontez des enne¬
mys par infirmite ou ignorance mais
ilz sont mis a rancon, que ung chascun
du thresor qu'ilz ont en ces vaisseaulx
de terre comme dieu leur a donne eslar¬

Colos.3.

2.coꝝ.6.

2.coꝝ.4.
Rom̃.12.
1.coꝝ.12.

gissant

[#f15]

gissant plainement en admonestant
par ardente charite de la saincte pa¬
rolle de dieu le povre captif de sortir
hors de captivite et de peche, en priant
nostre seigneur pour le povre detenu,
et si aucun des confraires n'a tant de puis¬
sance des dons et graces de dieu qu'il
puisse tyrer le captif, que par vraye cha¬
rite prengne deux ou troys, qui de tout
leur povoir employent tout pour rety¬
rer le povre captif par saincte admo¬
nition et exhortation et s'ilz ne font assez,
que toute la saincte assemblee des con¬
fraires qui conviennent et s'assemblent
ensemble en soit advertie, et tous tachent
de leur povoir par la parolle de vie re¬
tyrer le povre captif n'espargnant rien,
et s'il advient que tout ce ne proffite,
qu'on le tiengne comme povre prisonnier
captif et serf hors de ceste confrairie com¬
me infidele, non point qu'on luy porte
hayne et rancune/ mais qu'on l'admo¬
neste comme frere. Quant est de la rancon
de la servitude corporelle elle est con¬
tenue aux stations comme dessus.
Et pourtant que les faulsaires des

Mat.18.
Gał.6.
1.Joã.5.

Mat.18.

2.Thes¬
salo.3.

graces

[#f16]

graces et lettres de nostre sainct pere
ont donne faulx entendre et ont prins
l'argent des povres gens lequel a este
despendu deshonnestement en toute vi¬
lainie contre dieu, et que le povre monde
a pense par argent avoir la grace de
dieu: nostre sainct pere mauldict/ ex¬
communie/ et anathematise tous ces
faulsaires, voulant qu'on donne pour
rachepter les povres captifz corpo¬
rellement a gens certains, et non point
a ces garnemens qui courent avec faul¬
ses lettres et faulx pardons qui n'ont
este registrez en la saincte escripture.
Ordonnant nostre sainct pere que ceulx
qui donnent pour secourir aux captifz
ou aultrement a ceulx qui ont necessite
qu'ilz le facent non point pour avoir
grace ne pardon par leur don et argent,
car cela est seulement donne par nostre
seigneur Jesus/ mais qu'ilz donnent
pour l'honneur de nostre sainct pere,
que de sa grace sans nostre argent ne
chose qui soit en nous, nous pardonne
et faict grace.

Hiere.23.
Ezechie.
13.34.
Rom̃.16

2.Pet̃.2.

Rom̃.15.
1.coꝝ.16.

Roma.
3.4.11.
Ephe.2.
Titũ.3.
1.coꝝ.10.
Colos.3.
Deut̃.9.
Esa.43.
Ezec.36.

¶ Item nostre

[#f17]

¶ Item nostre sainct pere congnois¬
sant que tous doyvent estre sainctz et
loing de toute ordure et contamination
sans estre souillez en rien soit en boire
ou manger ou aultre chose qui soit.
Et pourtant que tout homme de sa
nature est pecheur/ hord/ immunde/ et
maunet/ et comme mauvais arbre en
tout porte mauvais fruict, tellement
qu'il ne peult de soy penser/ dire/ ne faire
rien sans peche. Pourquoy nostre sainct
pere de sa plaine puyssance dispense
avec les confraires et donne plain po¬
voir et congie de licitement et saincte¬
ment user en tous temps et en toutes
regions/ pays/ et contrees de toutes
viandes/ de tous bevrages en les pre¬
nant sobrement avec action de graces
en priant nostre sainct pere. Et qu'ilz
puyssent aussi user de quelque sorte
d'abillemens sans dissolution en toute
honnestete. Ne voulant point nostredict
sainct pere que ce qui entre par la bou¬
che, ne aussi par plus forte raison les
abillemens qui touchent au dehors/
souillent l'homme. Donnant aussi

Levit̃.12.
19.20.
1.Pet̃.1.
2.coꝝ.6.
geñ.6.8.
Esa.64.
Rom̃.3.
Matt.7.
Luc.6.

matt.15.
Luc.10.
1.coꝝ.10.
1.tim̃.4.
Tit̃.1.
Act̃.10.

matt.15.

1.coꝝ.7.

B nostre

[#f18]

nostre sainct pere congie a tous les con¬
fraires de soy marier au nom de luy
en tous temps prenans telz partis que
seront plus propres pour vivre sain¬
ctement ensemble en bonne paix selon
dieu, reserve les degrez qui sont def¬
fendus. Et ne veult nostre sainct pe¬
re en cecy estre faicte deffence aux con¬
fraires: mais veult qu'ilz leur soit tout
franc. Mesmes expressement commande
a ceulx qu'il envoye pour prescher ceste
confrairie du royaulme de dieu, qu'ilz
mangent de ce qui leur est mis devant/
Et aussi estroictement commande a tous
ceulx qui ne se pevent contenir et aux¬
quelz de sa grace nostre sainct pere n'a
donne le don de continence, qu'ilz se ma¬
rient. Voulant aussi nostre sainct pe¬
re que tous ceulx et celles de quelque
estat et condition qu'ilz soyent qui def¬
fendent les viandes commandans qu'on
s'en abstiengne, comme si en usant d'i¬
celles l'on fist contre dieu et l'on pecha:
Et qui aussi deffendent le mariage en
quelque temps qu'il soit et a quelque
personne qui soit, qu'ilz soyent pronun¬

Levi.18.
Luc.10.
1.coꝝ.7.

1.tim̃.4.

cez et

[#f19]

cez et declairez ouvertement estre hors
de la foy mauldictz/ excommuniez/ et
anathematisez/ hereticques/ scismati¬
ques/ errans et suyvans les esperitz
d'erreur, et tenans doctrines des dia¬
bles. Commandant a tous les publi¬
cateurs de ces grans pardons que telz
les annuncent et declairent de l'auctorite
de nostre sainct pere, les admonestant
de soy retyrer au sainct siege divin de¬
sistant de leurs folz propos, deman¬
dant humblement absolution au nom
de nostre seigneur Jesus, et elle leur
sera donnee. Voulant aussi nostre sainct
pere que personne ne presume mettre
aucune charge sus les ames des con¬
fraires de ceste saincte confrairie, et que
les confraires aussi ne la prengnent point:
mais seulement se tiengnent au souve¬
rain de la confrairie nostre bon redem¬
pteur Jesus, lequel nostre sainct pere
commande estre ouy et son sainct evan¬
gile estre tenu et fermement creu.
¶ Item nostre sainct pere congnoissant
que toutes aultres confrairies/ frater¬
nitez/ sodalitez/ associations/ reigles/

2.tim̃.2.
Titũ.1.
Hebre.4.
Ezec.33.

Deute.
4.5.12.
prover.30.
Hiere.23.
Mat.23.
Act̃.15.

Joan.10.
Mat.17.
mar.1.8.
Gala.1.

B .ii. ordres/

[#f20]

ordres/ et toutes institutions avec les
graces que ceulx qui les tiennent se van¬
tent avoir tous privileges/ indulgen¬
ces/ et pardons qu'on leur attribue/ et
brief tout qui simplement et purement
n'est de ceste tres saincte confrairie et pro¬
prement donne a ycelle tout est repu¬
gnant a la dignite/ majeste/ promotion/
avancement/ et accroissement aux gra¬
ces/ privileges/ pardons/ et indulgen¬
ces de la presente confrairie. Pourtant
nostre sainct pere par meure delibera¬
tion de sa tres grande puyssance et au¬
torite a donne et donne sa censure et ma¬
lediction grandement a craindre et in¬
evitable/ et mauldit/ anathematise/ ex¬
communie de malediction eternelle com¬
me en la fulmination et excommunica¬
tion qu'on doibt publier en la cene de
nostre seigneur est plainement contenu
et declaire, chassant tous hors de la
saincte table de nostre seigneur, qui ne
sont de ceste confrairie celestiele. Car
toutes aultres confrairies/ fraterni¬
tez/ sodalitez/ reigles/ et religions/ et
toutes institutions de vivre ne sont

1.coꝝ.5.
2.coꝝ.6.

Esa.30.
Hiere.7.
Mat.12.
15.16.24.

que

[#f21]

que droictes apostasies/ hereticques/
scismaticques/ et diabolicques controu¬
vees contre le sainct siege divin/ et tou¬
tes les bulles donnees et toutes gra¬
ces/ privilieges/ approbations/ confir¬
mations d'aultre que de ceste saincte
confrairie avec tous les pardons et tou¬
tes indulgences sont faulses/ surrepti¬
ces/ contrefaictes par faulsaires qui par
la vertu de Satan lequel conduict l'hom¬
me de peche l'adversaire qui s'est esleue
contre dieu l'antechrist coronne de troys
coronnes d'or, en despit de la coronne
d'espines de Jesus souverain chief de
ladicte saincte confrairie. Pourquoy
nostre sainct pere desja a livre ces faul¬
saires a la main de maistre Satan
bourreau, pour executer la sentence di¬
vine au feu eternel qui est appreste a
tous faulsaires/ et a tous ceulx qui les
suyvent et maintiennent. Attendant
neantmoins nostredict sainct pere par
sa tres grande lenite et misericorde selon
les thresors de sa bonte si aulcun de ces
povres faulsaires et des abbusez par
yceulx se retirera congnoissant sa faulte

Ro.16.
1.coꝝ.1.3.
Colos.2.
2.thess.2.
1.tim̃.4.
2.tim̃.3.
2.Joan.

Apoc.17.
1.tim̃.1.
2.Pet̃.2.
Jud.
Apoc.21.
Matt.3.
7.13.25.
Esa.30.
Rom̃.2.
Ephe.3.
Exo.34.

B .iii. delaissant

[#f22]


Gal.6.
Esa.45.
Hiere.3.
Act̃.9.
1.tim̃.1.
delaissant toutes frauldes diabolicques
et tout estat qui n'est de dieu entrant en
la presente confraire comme desja plu¬
sieurs on faict. Si ne veult nostre sainct
pere que telz qui se retyrent qu'ilz soyent
reboutez par les confraires: mais qu'en
toute doulceur soyent receuz: car il est
prest les prendre a mercy et leur donner
grace comme il a faict a l'horrible perse¬
cuteur Pol/ lequel il faict grand com¬
missaire de la presente confrairie pour
la publier et annuncer avec les aultres
commissaires ses sainctz apostres par
lesquelz il a voulu toutes aultres con¬
frairies estre pronuncees de nulle va¬
leur tant qu'il y en avoit sur la terre.
Nous admonestant par eulx des faul¬
setez et gros abbuz qui devoyent adve¬
nir. Comme aussi le sauveur qui est le
premier de ceste confrarie, a predict des
larrons et brigans qui entrent par aultre
que par luy qui seul est lhuys. Lesquelz
au lieu d'annuncer ceste confrairie ont
introduict sectes de perdition renon¬
ceans celuy qui nous a racheptez/ fai¬
sans marchandise de nous par fainctes

marc.16.
Act̃.9.13.

Act̃.2.4.
6.7.8.14.
1.tim̃.4.
2.tim̃.3.
2.thess.2.
matt.24.
Joan.10.
Jude.
2.Pet̃.2.
1.tim̃.4.
matt.15.
Mar.7.

parolles,

[#f23]

parolles, deffendans le sainct maria¬
ge et l'usaige des viandes que nostre
seigneur a crees aux fideles et croyans/
pour en user en rendant graces, ran¬
versans le commandement de dieu et le
irritans pour leurs traditions, parlans
de leurs testes et leurs songes, et non la
parolle de dieu, pourquoy ont porte
tres grand dommaige a ceste digne con¬
frairie. A cause de quoy nostre sainct
pere par le glaive de l'esperit de sa bou¬
che les frappant et destruysant veult
que tous les congnoissent estre faulx
prophetes/ loups ravissans soubz le
vestemens de brebis/ pasteurs et ido¬
les qui n'ont point de soucy des brebis/
pasturant eulx mesmes/ mangeans
les brebis sans chercher ce qui est per¬
du/ assembler ce qui est esgare/ lier ce
qui est rompu/ guerir ce qui est mala¬
de: mais en toute crainte et rigueur
affligent les povres brebis les faisans
errer par tout, ouvriers d'iniquite, chiens
impudiques hors de la foy, et aussi hors
de ceste confrairie les jugeant et condem¬
nant comme faulx traistres et desloyaulx:

Hiere.23.

Esay.11.
2.thess.2.
matt.7.
Act̃.20.

Ezec.34.
zacha.11.
Hiere.23.
Ezec.34.
matt.23.
philip.3.
Esa.56.

Soph.3.
Act̃.7.
tim̃.2.3.

B .iiii. et tout

[#f24]

et tout aussi qu'ilz ont constitue et ordon¬
ne contrevenans a la tres haulte et tres
grande majeste du siege divin et de no¬
stre sainct pere auquel seul appartient
d'ordonner/ constituer et commander/ faire
et donner graces/ privilieges/ pardons
et indulgences/ et a nul aultre en choses
de l'ame, comme est tout qui appartient
en ceste confrairie spirituelle. Pour¬
quoy comme dessus est dit sont telz remis
a la main de Satan qui les tient en
ses lyens pour les tourmenter sans fin.
Voulant nostre sainct pere de sa grace
pour le bien et utilite de tous, que ceste
revocation/ reprobation/ anathema¬
tisation/ et malediction de toutes aul¬
tres confrairies et facons de faire soit
publiee par tout selon qu'elle est regi¬
stree aux anciens exploictz et registres
approuvez des commissaires qui paravant
par le commandement du souverain
confraire nostre seigneur Jesus furent
envoyez par tout le monde prescher
ceste salutaire confrairie, affin que per¬
sonne ne soit abbuse croyant aux men¬
songes/ mais que tous simplement et

Esa.45.
Deute.
4.6.12.
prover.30.
Esa.43.
Osee.13.

2.tim̃.2.
1.Joã.3.
Matth.
7.16.24.
Ro.16.
2.Corin.
2.10.11.
Gala.5.
philip.3.
Colos.2.
2.thess.2.
1.Timo.
1.4.6.
2.tim̃.3.
Tit̃.1.
2.Pe.2.3.
1.Joã.2.
Jude.
Hiere.23.
Ezechi.
13.36.

du tout

[#f25]

du tout s'arrestent a ce que nostre sei¬
gneur Jesus a ordonne et constitue en
ceste confrairie en ouyant sa voix et non
ses ennemys. Et ouyant et gardant la
parolle du roy de la confrairie qui est
Jesus on aye la vie eternelle.
¶ Item nostre sainct pere ayant grand
desir que tous les confraires cheminent
tousjours droictement et en plaine con¬
gnoissance du bon vouloir et de la gran¬
de liberalite de nostre sainct pere lequel
de sa grace et bonte donne tout, et affin
que les povres abusez soy retournent
il veult et ordonne qu'on declaire et presche
tout ouvertement que ces grans par¬
dons et indulgences ne sont donnez a
personne pour or ne pour argent et que
nullement par aucun don ne aultre
chose l'on ne peult estre de la confrairie
du sainct esperit. Pourtant nostre sainct
pere deffent expressement sus peine de
son indignation que personne ne pre¬
sume de gaigner ces pardons comme
les faulx pardons desquelz dessus est
faicte mention en donnant or/ argent/
ou faisant aultre chose, aultrement la

Jo.8.10.

miche.6.
1.tim̃.2.
deut̃.32.
p̃s.144.
Ezec.36.
Act̃.17.

Esa.52.
1.Pet̃.1.
Rom̃.3.

sentence

[#f26]

sentence que nostre sainct pere a donne
par la bouche du commissaire sainct
Pierre contre Simon magus/ Ton
argent soit avec toy en perdition/ qui
as pense qu'on possede le don de dieu
par argent. Et semblablement comme
il a sentence et juge par l'aultre commis¬
saire sainct Paul/ Vous estes vuydez
et evacuez de Christ qui cherchez estre
justifie en la loy, ces sentences tombe¬
ront sur la teste de ceulx qui veullent
estre de la confrairie et avoir et gaigner
les pardons, si par aultre facon en pen¬
sent estre participans que de la seulle
grace de nostre sainct pere, par la grace
duquel sont sauvez ceulx qui sont de
ceste confrairie par foy non point par
les oeuvres/ c'est le don de dieu, affin
que personne ne se glorifie. Donc tous
se confiant en la seule grace et bonte de
nostre sainct pere, de bon cueur delais¬
sans toutes faulsetez/ abusions/ trom¬
peries/ et deceptions, recoivent ces grans
pardons qui franchement et pour rien
sont donnez a tous, et soyent enroulez
et enregistrez en ceste saincte confrairie

Act̃.8.

Gala.5.

Ephe.2.
Psał.36.
146.
proverb.3.
Ephe.4.
1.Pet̃.2.

Ro.3.4.
Ephe.2.
Tit̃.3.
Joã.1.3.

par foy

[#f27]

par foy jouyssant de tous privilieges
et graces, qui sont donnez comme con¬
tient le testament et la saincte escripture
que nostre sainct pere a laisse pour no¬
stre consolation/ instruction/ reprehen¬
sion et enseignement/ tant au vieil
que au nouveau testament.
¶ Item nostre sainct pere voyant et
considerant les gros abbuz/ trompe¬
ries/ deceptions/ et les grans larrecins
qui tous les jours se font par les faul¬
saires ennemys de verite qui soubz l'um¬
bre de longue oraison/ mangeant les
maisons des vefves et ayans l'appa¬
rence de sainctete, renuncent la vertu
d'ycelle, faisans que vainement et en
gros dommage et perdition le povre
monde offre or/ argent/ et tout ce qu'il
a au nom de dieu et pour dieu et au nom
des sainctz et pour les sainctz qui sont
hors de ce monde et en repos, controu¬
vans de jour en jour nouvelles inven¬
tions et mensonges pour desrober et
piller le monde, le remplissant de toute
idolatrie et superstition, si grandement
sont remplis d'avarice n'ayans esgard

Rom̃.15.
2.tim̃.3.

Osee.4.

1.tim̃.6.
2.tim̃.3.
matt.23.

matt.15.

Esay.28.
29.30.32.
Hier̃.2.5.
6.8.12.14.
threñ.2.
Ezec.13.

que de

[#f28]

que de tyrer a eulx, il veult et ordonne
qu'on denunce tous telz abuseurs ex¬
communiez et mauldictz voire jusques
a estre livrez de present au bras secu¬
lier a la puyssance infernalle, admo¬
nestant vivement tous les confraires
et tous ceulx qui viendront a ceste con¬
frairie tres saincte qu'ilz se gardent bien
de croyre a ces meschans excommuniez
abuseurs, donnant folement ce que no¬
stre seigneur leur a baille en leur puys¬
sance faisant ces folles et meschantes
offrandes a dieu qui n'en a que faire
ne a ceulx qui sont en repos n'ayans
indigence de rien de ca bas: car tout ce
est abhomination devant dieu. Mais
que tous offrent l'offrande qui est gran¬
dement plaisante a dieu/ c'est assavoir
qu'ung chascun offre son cueur a dieu
par vifve et vraye foy le donnant du
tout a dieu, soy confiant tousjours plus
fermement en luy par nostre seigneur
Jesus par lequel continuellement tous
offrent leurs corps en hostie et offrande
agreable a dieu en le mortifiant et le ren¬
dant en subjection/ non point selon la

Osee.5.
Mich.3.
Soph.3.
zacha.11.
matt.23.
luc.11.17.
Ro.16.
2.coꝝ.2.
Gala.5.
philip.3.
Colos.2.
2.thes.2.
1.tim̃.2.
2.tim̃.3.
Tit̃.1.
2.Pe.2.3.
1.Jo.2.4.
Jud.
2.Joan.
Jud.
Apo.2.3.
9.12.13.16
17.18.19.
Joã.10.
deut̃.13.
Hiere.23.
mat.24.
Colos.2.
2.thess.2

tradition

[#f29]

tradition des hommes/ mais selon le
mouvement du sainct esperit/ vivant
tousjours sobrement instamment priant
le pere en secret. Donnant aulmosnes
aussi secrettement, comme dessus
est dit aux sainctes stations des
povres qui sont en ceste vie
avec nous ayans neces¬
site comme l'on voit
estre expe¬
dient.

Mar.8.
Esa.66.
Act̃.17.
Eccłs.9.
1.thes.4.
psał.49.
Rom̃.12.
Hebre.11.
1.Pet̃.2.
1.coꝝ.10.
matt.4.
Luc.21.
1.Pet̃.5.
Luc.18.
Mat.6.